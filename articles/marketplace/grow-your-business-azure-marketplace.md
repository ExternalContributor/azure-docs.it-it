---
title: Guida alla pubblicazione per Azure Marketplace e AppSource
description: Guida dettagliata ed elenchi di controllo per la pubblicazione destinati ai nuovi editori in Azure Marketplace
services: Marketplace, Compute, Storage, Networking, Blockchain, Security
documentationcenter: 
author: ellacroi
manager: msmbaldwin
editor: 
ms.assetid: e8d228c8-f9e8-4a80-9319-7b94d41c43a6
ms.service: marketplace
ms.workload: 
ms.tgt_pltfrm: 
ms.devlang: 
ms.topic: article
ms.date: 01/18/2018
ms.author: ellacroi
ms.openlocfilehash: 7135e5996071893acdd78d27acac19aac5249b67
ms.sourcegitcommit: d87b039e13a5f8df1ee9d82a727e6bc04715c341
ms.translationtype: HT
ms.contentlocale: it-IT
ms.lasthandoff: 02/21/2018
---
#<a name="grow-your-business-with-azure-marketplace"></a>Favorire lo sviluppo della propria azienda con Azure Marketplace

Dopo aver sviluppato le risorse tecniche per l'inserzione di Marketplace, è possibile aumentare il numero di utenti che accedono all'app e l'incremento di utilizzo del prodotto seguendo le procedure consigliate di marketing seguenti. 

>[!NOTE]
>Per altre informazioni sul processo di pubblicazione e sui requisiti tecnici, leggere la [Guida alla pubblicazione di Azure Marketplace e AppSource](https://docs.microsoft.com/en-us/azure/marketplace/marketplace-publishers-guide)

## <a name="how-marketing-helps"></a>Efficacia del marketing

Le procedure consigliate per il marketing illustrate in questa sezione consentono di raggiungere risultati di successo nella commercializzazione delle proprie soluzioni e nelle iniziative di co-selling con Microsoft, nonché di ottenere il massimo vantaggio da Marketplace per sviluppare la propria azienda. [Microsoft Partner Network (MPN)](https://partner.microsoft.com/membership) è il gateway per tutte le risorse programmatiche e di marketing non correlate a Marketplace. 

La qualità della pubblicazione di app e l'impegno dedicato a favorire la generazione di domanda da parte dei clienti e a stabilire relazioni con i partner consentono di acquisire un numero sempre maggiore di clienti per la propria azienda. Il coinvolgimento in queste attività consente a Microsoft di rafforzare l'impegno dedicato a promuovere la commercializzazione e a sviluppare soluzioni efficaci per le vetrine di Marketplace. 

Questa sezione include un elenco di controllo in cui sono illustrate le procedure consigliate da seguire per promuovere un'offerta:

- Ottimizzare l'inserzione per favorire il traffico e il coinvolgimento dei clienti.
- Attivare la generazione di messaggi sul sito Web, sfruttando un'efficace pagina di destinazione, per incentivare il traffico verso l'inserzione di Marketplace.
- Pubblicare una test drive o un'altra versione di valutazione per consentire ai clienti di osservare l'offerta in un contesto reale su Azure.
- Pianificare e realizzare apposite campagne di marketing e promozioni per favorire il coinvolgimento e la consapevolezza dei clienti.
- Abilitare la generazione di clienti potenziali su richiesta in modo da poter ricevere il nome e le informazioni di contatto degli utenti che hanno deciso di testare o implementare l'applicazione offerta.
- Tenersi informati e accedere alle risorse di partner disponibili tramite [Microsoft Partner Network (MPN)](https://partner.microsoft.com/membership).

### <a name="create-a-great-listing"></a>Creare un'inserzione di sicuro effetto

La pubblicazione di un'inserzione in Marketplace è talvolta il primo passo che si compie per interagire con un cliente potenziale. Come per ogni prima impressione, è importante che l'inserzione presenti un messaggio convincente, in grado di invogliare i destinatari a proseguire. Per offrire una prima impressione di grande effetto in Marketplace, può essere utile seguire alcuni suggerimenti di base.

- **Facilitare la ricerca**: scrivere una descrizione dell'offerta usando parole chiave e termini che il potenziale acquirente potrebbe usare nelle proprie ricerche. 
- **Usare illustrazioni di effetto**: le immagini e i video sono utili per illustrare agli utenti le funzionalità chiave e l'esperienza offerta. Tenere presente che le illustrazioni possono aiutare a comunicare la proposta di valore o a rispondere alle principali domande dell'acquirente.
- **Offrire un'esperienza d'uso**: ai clienti piace provare prima di acquistare. I clienti potenziali generati da demo, versioni di valutazione e test drive conducono con maggiore probabilità alla conclusione di un'offerta. Quanto più efficace è l'esperienza di valutazione che si è in grado di offrire, tanto maggiore sarà il numero di clienti potenziali generati. È stato riscontrato che le test drive consentono (in media) di giungere alla conclusione del 40% delle offerte.
- **Suggerire informazioni e risorse ai destinatari**: se da un lato è consigliabile presentare una panoramica semplice e chiara dell'offerta, dall'altro è utile dedicare uno spazio ai collegamenti a risorse aggiuntive sul prodotto. In questo spazio si potranno inserire messaggi concisi sul funzionamento del prodotto e sulla sua capacità di soddisfare le esigenze del cliente, senza aver paura di fornire collegamenti a materiali aggiuntivi per altre informazioni. È un vantaggio se questi collegamenti o materiali di formazione possono essere monitorati e gestiti nell'ambito della strategia di marketing per seguire in modo coerente i clienti potenziali.
- **Sfruttare le valutazioni e le recensioni**: i commenti dei clienti sono molto utili per incentivare le vendite di un prodotto. Il sostegno dei clienti può essere un fattore chiave per incrementare le vendite poiché spesso i possibili acquirenti consultano prima i loro commenti per ottenere informazioni sul prodotto. Se un prodotto ha ottime recensioni, l'offerta ha una maggiore visibilità nei risultati di ricerca e nelle aree in primo piano.

### <a name="build-a-great-landing-page"></a>Creare una pagina di destinazione efficace
Una pagina di destinazione sul sito Web della propria azienda è un elemento essenziale per passare dalle strategie di generazione della domanda all'inserzione pubblicata in Azure Marketplace. 

È importante identificare prima di tutto i propri obiettivi. Per le soluzioni di Marketplace, decidere quali sono i clienti potenziali e quale azione dovrebbero compiere, ad esempio provare la soluzione con una test drive oppure acquistarla subito. Per la pagina di destinazione è possibile sfruttare informazioni usate per diverse strategie di marketing, come eventi, webcast, social media, white paper, corsi di formazione tecnica e comunicati stampa. Quanto più coerenti sono il messaggio e l'invito all'azione, tanto più facile da trovare sarà la soluzione offerta.

Dopo aver definito il piano della campagna, seguire queste procedure consigliate tenendo presente ciò che è opportuno evitare per ottimizzare l'efficacia della pagina di destinazione che si sta creando: 


|Procedura consigliata  |Da evitare  |
|---------|---------|
|**Definire chiaramente il problema che la soluzione offerta è in grado di risolvere per il cliente e specificare in che modo si sfruttano le potenzialità di Azure per raggiungere questo risultato**    |  Specificare in modo poco chiaro l'interazione tra Azure e la soluzione offerta       |
|**Creare un URL breve e facile da ricordare**    |    Gli URL lunghi non sono di facile memorizzazione e sono più difficili da trovare     |
|**Aggiungere contenuto visivo rilevante, ad esempio un video con la testimonianza di un cliente o un'immagine con l'architettura della soluzione**   |   Se è presente troppo testo, i visitatori potrebbero perdere l'interesse e abbandonare la pagina dell'offerta      |
|**Creare un preciso invito all'azione per indirizzare i visitatori alla pagina del catalogo di Marketplace**    |   Includere troppi collegamenti o possibili azioni nella pagina       |
|**Inserire l'invito all'azione in un'intestazione o in una sezione ben definita**    |  Incorporare i collegamenti all'inserzione pubblicata in Marketplace in un paragrafo di testo       |
|**Cercare le parole chiave più significative e ottimizzare la pagina per la ricerca**    | Presupporre che il nome del prodotto influisca sulla maggiore visibilità dei risultati di ricerca        |
|**Sfruttare le parole chiave usate nelle campagne pubblicitarie**    |  L'uso di molte parole chiave poco mirate nelle varie proprietà Web può rendere meno efficaci gli investimenti in pubblicità       |
|**Mettere in primo piano i nomi dei prodotti e le parole chiave**     | Costringere gli utenti a scorrere la pagina per visualizzare il nome del prodotto o della soluzione che si sta presentando        |
|**Usare immagini di marchio (ad esempio Azure Certified*) per accreditare la soluzione offerta, rispettando le linee guida definite da Microsoft**    |    Usare immagini di marchio Microsoft non approvate     |

* Per altre informazioni sul badge di Azure Certified, vedere [Linee guida del programma Microsoft Azure Certified](https://azure.microsoft.com/support/legal/marketplace/certified-guidelines/ ). I membri di [Microsoft Partner Network (MPN)](https://partner.microsoft.com/en-us/membership/how-it-works) possono accedere a risorse aggiuntive per la personalizzazione tramite [Brand Central](https://microsoft.sharepoint.com/teams/brandcentral) e usare lo strumento [Logo Builder](https://logobuilder.partner.microsoft.com). Informazioni sull'unione di [MPN](https://partner.microsoft.com/en-us/membership/how-it-works). 

### <a name="promoting-your-new-offer"></a>Promozione di una nuova offerta

#### <a name="building-an-effective-marketing-campaign"></a>Creazione di una campagna di marketing efficace
Una campagna di marketing è una serie di attività di promozione o strategie di marketing appositamente studiate per indurre i destinatari a compiere una determinata azione o produrre un determinato risultato. Prima di progettare una campagna, è necessario:

#### <a name="know-your-audience"></a>Conoscere i destinatari

Determinare innanzitutto il profilo dell'acquirente e quello dell'influencer. Le strategie di marketing e gli inviti all'azione per ogni gruppo possono variare. Per una valutazione più precisa, può essere utile porsi le domande seguenti:

- Quanto controllo ha l'acquirente sulla propria decisione di acquisto? 
- Quanto potere di convincimento ha l'influencer? 
- Su quali fattori interviene l'influencer? 
- L'influencer interviene sul budget o sulla scelta della soluzione? 

Se si conoscono le risposte a queste domande, sarà più facile prendere decisioni di investimento riguardanti la pubblicità della propria offerta.

#### <a name="define-where-your-audience-learns"></a>Definire le risorse usate dai destinatari per informarsi

Quando gli acquirenti visitano un marketplace, hanno completato il 90% del loro processo decisionale poiché hanno già acquisito informazioni sulle soluzioni e valutato le varie opzioni disponibili. È quindi opportuno progettare una campagna che tenga conto delle risorse usate da acquirenti e influencer per ottenere informazioni. Ogni gruppo di destinatari varia per singolo settore, mercato verticale o categoria. I destinatari si informano consultando le risorse online, tramite posta elettronica, a fiere di settore, attraverso i social media o chiedendo consulenza a persone affidabili? A seconda del luogo e del modo in cui i destinatari ottengono informazioni, sarà necessario progettare le attività e scegliere le opzioni di marketing più appropriate che costituiranno la strategia principale della campagna.

#### <a name="create-clear-campaign-goals"></a>Definire con precisione gli obiettivi della campagna

A questo punto è necessario definire i criteri di successo per la compagna in Marketplace e creare precisi indicatori di prestazioni chiave. È anche possibile condurre più campagne con obiettivi diversi. Per tutti è importante aumentare le vendite. L'obiettivo finale è quello di incrementare il fatturato o acquisire nuovi clienti. Alcune campagne di marketing possono tuttavia essere collegate a obiettivi definiti per altre fasi del ciclo di acquisto.

Se ad esempio si è appena lanciato un nuovo prodotto in Marketplace, si potrebbe ritenere opportuno concentrarsi sull'offerta di attività di formazione per i destinatari e sulla generazione di clienti potenziali. In tal caso, il successo della campagna potrebbe essere legato al numero di clienti potenziali generati dall'inserzione in Marketplace. Di conseguenza, le strategie di marketing (e la pagina di destinazione) dovrebbero avere l'obiettivo di attirare clienti nell'inserzione pubblicata in Marketplace.

Se si offre una versione di valutazione in Marketplace e si è consapevoli che il prodotto offerto richiede un certo livello di impegno ed esperienza prima dell'acquisto, può essere opportuno definire come obiettivo della campagna il numero di versioni di valutazione scaricate. In questo caso, l'invito all'azione per le strategie della campagna dovrebbe essere finalizzato a favorire il download di una versione di valutazione in Marketplace. 

Se invece la categoria o il prodotto è più noto e si offrono funzionalità per l'acquisto in Marketplace, può essere preferibile ignorare la fase di valutazione e indirizzare i destinatari direttamente al collegamento per l'acquisto immediato in Marketplace.

In una fase più avanzata della cronologia dell'offerta si potrebbe decidere di concentrare le strategie della campagna sull'upselling alla base clienti e pertanto indirizzare l'azione verso maggiori opportunità di acquisto in Marketplace. In questo caso, le strategie sarebbero finalizzate a incoraggiare i clienti a effettuare subito acquisti in Marketplace e l'indicatore di prestazioni chiave riguarderebbe i ricavi generati tramite Marketplace.

Indipendentemente dal livello di maturità dell'offerta e dagli obiettivi generali della propria organizzazione, per sfruttare al massimo l'efficacia di una campagna è fondamentale dedicare un'attenzione costante al raggiungimento dell'obiettivo della campagna e adottare una serie di strategie di marketing integrate allineate a tale obiettivo.

I nuovi editori di Azure Marketplace possono usufruire gratuitamente di alcuni vantaggi offerti dai servizi GTM di Marketplace. È opportuno valutare attentamente in che modo sfruttare tali vantaggi nell'ambito della strategia generale della propria campagna. Se si comunica al team di marketing Microsoft gli obiettivi della propria campagna in Marketplace e la reazione che si desidera suscitare negli utenti, si potrà ottenere aiuto per personalizzare il materiale disponibile in base al proprio piano.

Per ottenere altro supporto per le attività di commercializzazione, inclusi modelli, contenuto Web, formazione e strumenti per promuovere lo sviluppo della propria azienda, visitare [www.MicrosoftGoToMarket.com](https://www.MicrosoftGoToMarket.com). Per consultare altro contenuto sulla creazione di campagne e sulle procedure consigliate per il marketing, visitare [Smart Partner Marketing](https://partner.microsoft.com/en-US/smart-partner-marketing), un programma di Microsoft Partner Network.

#### <a name="marketplace-gtm-benefits"></a>Vantaggi dei servizi GTM di Marketplace

Le nuove inserzioni Marketplace possono usufruire gratuitamente dei vantaggi offerti dai servizi GTM di Marketplace. Dopo la pubblicazione di un'inserzione, il team di specialisti di marketing Microsoft contatterà l'editore per avviare queste attività. L'editore non deve far altro che attendere di essere contattato per stabilire un rapporto di collaborazione con Microsoft. 

Le attività offerte variano a seconda dello stato della soluzione in Marketplace. I vantaggi aumentano in modo significativo per le offerte fornite con un'esperienza di valutazione o funzionalità di transazione in Marketplace.

Per trarre il massimo vantaggio da queste attività, è consigliabile avere già pronto un piano di lancio dell'offerta. Per molte di queste strategie può essere utile sfruttare la pagina di destinazione. 

>[!NOTE]
>Per i membri di Microsoft Partner Network è disponibile il catalogo OCP (One Commercial Partner Catalog). 

![Vantaggi dei servizi GTM di Marketplace](./media/marketplace-publishers-guide/marketplace-gtm-promotion.png)

Per ottenere supporto, inclusi modelli, contenuto Web, formazione e strumenti per promuovere lo sviluppo della propria azienda, visitare [Microsoft Go To Market](https://www.microsoftgotomarket.com).

#### <a name="enable-lead-sharing"></a>Abilitare la condivisione di clienti potenziali

Accertarsi che per la propria offerta in Marketplace sia abilitata la condivisione di clienti potenziali in modo da ricevere le informazioni di contatto dei clienti di Marketplace. I clienti potenziali costituiscono la base per estendere il raggio d'azione di campagne di generazione della domanda e iniziative di vendita del proprio personale addetto alle vendite sul campo e per ottenere maggiori informazioni sui risultati ottenuti dall'offerta. 

Le procedure consigliate per sfruttare i dati sui clienti potenziali includono:

- Identificare i clienti potenziali e assegnare loro un punteggio come opportunità di vendita
- Seguire i clienti potenziali per riuscire a inserirli in una pipeline di vendita
- Allineare queste attività alla strategia generale adottata nella campagna di marketing

Questi clienti potenziali mostrano un interesse mirato per l'offerta pubblicata in Marketplace e per la tecnologia presentata e devono pertanto essere considerati come un'opportunità per trovare clienti molto coinvolti. Quando viene generato un cliente potenziale in Marketplace, un cliente simile viene creato nel sistema CRM dei venditori Microsoft sul campo. 

I clienti potenziali di Marketplace sono tuttavia diversi da quelli considerati idonei per i venditori Microsoft, che rappresentano una delle opportunità offerte dal programma di co-selling. Di seguito sono riportate informazioni su come accedere al programma di co-selling. 

#### <a name="promote-your-business-through-microsoft"></a>Promuovere la propria azienda in collaborazione con Microsoft

All'interno di Microsoft operano numerosi team e persone il cui unico obiettivo è supportare i partner e ridurre al minimo gli eventuali attriti che possono verificarsi nelle attività di vendita in collaborazione. Una volta pubblicata un'inserzione in Marketplace, si potrà accedere alle risorse e ai programmi offerti agli editori. 

Se non si è ancora iscritti a [Microsoft Partner Network (MPN)](https://partner.microsoft.com), questo deve essere il primo passo da compiere. MPN offre indicazioni per conoscere meglio le risorse offerte da Microsoft, come nuove opportunità commerciali, occasioni di collaborazione con team o partner, informazioni sulle soluzioni e formazione per il miglioramento delle competenze.
Ecco i prossimi passi da compiere per sfruttare al meglio le risorse e i vantaggi offerti ai partner:

1.  Sfruttare il [vantaggi di base](https://partner.microsoft.com/en-US/membership/core-benefits). Come membri di Microsoft Partner Network, è possibile usufruire di una serie di vantaggi di base che consentono di risparmiare tempo e denaro e al tempo stesso rafforzare le proprie capacità, servire al meglio i clienti e creare relazioni che aiuteranno a realizzare pienamente il proprio potenziale commerciale.

2.  Acquisire [competenze per la piattaforma cloud](https://partner.microsoft.com/en-us/membership/cloud-platform-competency). La certificazione di una competenza consente di distinguersi all'interno dell'ampia rete di partner Microsoft, oltre a dimostrare le proprie capacità tecniche e abilità nel soddisfare le esigenze dei clienti nel mercato. L'acquisizione di una competenza è anche un prerequisito per partecipare a molti dei principali programmi per partner come quello di co-selling.

3.  Acquisire l'[idoneità per il programma di co-selling](https://partner.microsoft.com/en-US/reach-customers/promote-your-business). Questo programma consente di collaborare direttamente con i venditori Microsoft e con altri partner alla realizzazione di opportunità di vendita e alla pianificazione di account. L'editore avrà il vantaggio di includere la propria soluzione nel catalogo di soluzioni dei venditori, che a loro volta otterranno vantaggi dall'avvio di una collaborazione di successo con l'editore.

#### <a name="merchandising"></a>Commercializzazione 
Nel corso della procedura di pubblicazione, si è valutato il tipo di offerta da creare e si è potuto specificare una categoria per l'offerta in Azure Marketplace. Assicurarsi di selezionare una categoria appropriata, in modo che la soluzione offerta appaia correttamente ai clienti potenziali. 

In Azure Marketplace si può includere la propria offerta nella sezione App in primo piano quando si abilitano le opzioni di pubblicazione Valutazione e Transazione. Rivedere le informazioni sui vantaggi offerti dai servizi GTM di Marketplace per capire in che modo la sezione App in primo piano può essere utile nello specifico contesto di commercializzazione. 

Le app in primo piano vengono scelte in base al valore e all'efficacia dell'esperienza offerta ai clienti e fanno leva sull'impegno di marketing dei partner di qualità, in termini di chiarezza dell'inserzione, affidabilità della tecnologia, crescita dell'utilizzo della piattaforma da parte dei clienti e livello di impegno nella creazione di materiale di marketing di alta qualità. 

Per aumentare le probabilità che un'app venga visualizzata in primo piano, è necessario investire nel successo dell'offerta in Marketplace e prendere in considerazione i suggerimenti seguenti per assicurarsi che l'offerta sia veramente efficace: 

- Verificare che i contenuti di marketing siano caricati e visualizzati correttamente
- Aderire a [Microsoft Partner Network](https://partner.microsoft.com/membership) e svolgere un ruolo attivo all'interno dell'ecosistema di partner
- Favorire un traffico di alta qualità per l'offerta in Azure Marketplace creando campagne efficaci di generazione della domanda
- Verificare che tutte le app e soluzioni offerte in Azure siano disponibili in Azure Marketplace
- Promuovere l'utilizzo delle offerte in Azure Marketplace favorendo la domanda e offrendo un servizio clienti di alta qualità e aggiornamenti frequenti del prodotto

## <a name="analytics-and-reporting"></a>Analisi e report

Nella sezione Insights (Approfondimenti) del portale Cloud Partner è illustrata una panoramica generale sui risultati ottenuti dall'offerta. In questa sezione sono inclusi report con i contenuti seguenti:  
- Riepilogo degli ordini
- Uso
- Deployments
- Tendenze dei clienti nella home page Insights (Approfondimenti)
- Ordini dettagliati, utilizzo e dati dei clienti
- Gli ordini e l'utilizzo sono visualizzati come riepilogo mensile o come visualizzazione delle tendenze su un periodo di sei mesi
- Utilizzo/Ordini ripartiti in base a diversi criteri

I report dettagliati mostrano le informazioni sul cliente, dal nome della società e la località geografica fino al codice postale. Questi report sono un utile strumento per confrontare i clienti e ricompensare i venditori. L'elenco seguente comprende gli attributi specifici che forniamo in relazione ai clienti:
- Rivenditore
- Nome
- Cognome
- Email
- Nome dell'azienda
- Data della transazione
- Nome sottoscrizione
- ID della sottoscrizione di Azure (solo per clienti PAYG)
- Nome dell'istanza cloud
- Numero di ordini
- Paese o area geografica del cliente
- Città del cliente
- Lingua usata dal cliente per le comunicazioni
- Codice postale del cliente

La procedura consigliata per sfruttare le informazioni contenute in questi report consiste nel conciliare le differenze con i propri dati interni e usare tali informazioni per definire la priorità delle azioni nell'ambito della campagna di marketing. 

Nella sezione Analytics (Analisi) del portale Cloud Partner è disponibile un dashboard avanzato, basato su Power BI, che consente di visualizzare i dati sul traffico nella pagina dei dettagli delle app. Per questo dashboard vengono costantemente implementate nuove funzionalità. Nel portale Cloud Partner è inoltre possibile consultare la documentazione su Microsoft Campaigns, un meccanismo che consente di definire e monitorare campagne di marketing all'interno del portale.
